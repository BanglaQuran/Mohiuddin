১. করুণাময় আল্লাহ্   
২. শিক্ষা দিয়েছেন কোরআন,   
৩. সৃষ্টি করেছেন মানুষ   
৪. তাকে শিখিয়েছেন বর্ণনা।   
৫. সূর্য ও চন্দ্র হিসাবমত চলে।   
৬. এবং তৃণলতা ও বৃক্ষাদি সেজদারত আছে।   
৭. তিনি আকাশকে করেছেন সমুন্নত এবং স্থাপন করেছেন তুলাদণ্ড,   
৮. যাতে তোমরা সীমালংঘন না কর তুলাদণ্ডে।   
৯. তোমরা ন্যায্য ওজন কায়েম কর এবং ওজনে কম দিয়ো না।   
১০. তিনি পৃথিবীকে স্থাপন করেছেন সৃষ্টজীবের জন্যে।   
১১. এতে আছে ফলমূল এবং বহিরাবরণবিশিষ্ট খর্জুর বৃক্ষ।   
১২. আর আছে খোসাবিশিষ্ট শস্য ও সুগন্ধি ফুল।   
১৩. অতএব, তোমরা উভয়ে তোমাদের পালনকর্তার কোন্ কোন্ অনুগ্রহকে অস্বীকার করবে?   
১৪. তিনি মানুষকে সৃষ্টি করেছেন পোড়া মাটির ন্যায় শুষ্ক মৃত্তিকা থেকে   
১৫. এবং জিনকে সৃষ্টি করেছেন অগ্নিশিখা থেকে 
১৬. অতএব, তোমরা উভয়ে তোমাদের পালনকর্তার কোন কোন অনুগ্রহ অস্বীকার করবে?   
১৭. তিনি দুই উদয়াচল ও দুই অস্তাচলের মালিক।   
১৮. অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?   
১৯. তিনি পাশাপাশি দুই দরিয়া প্রবাহিত করেছেন।   
২০. উভয়ের মাঝখানে রয়েছে এক অন্তরাল, যা তারা অতিক্রম করে না।   
২১. অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?   
২২. উভয় দরিয়া থেকে উৎপন্ন হয় মোতি ও প্রবাল।   
২৩. অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?   
২৪. দরিয়ায় বিচরণশীল পর্বতদৃশ্য জাহাজসমূহ তাঁরই (নিয়ন্ত্রণাধীন)।   
২৫. অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?   
২৬. ভূপৃষ্টের সবকিছুই ধ্বংসশীল।   
২৭. একমাত্র আপনার মহিমায় ও মহানুভব পালনকর্তার সত্তা ছাড়া।   
২৮. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
২৯. নভোমণ্ডল ও ভূমণ্ডলের সবাই তাঁর কাছে প্রার্থী। তিনি সর্বদাই কোন না কোন কাজে রত আছেন।   
৩০. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে? 
৩১. হে জিন ও মানব! আমি শীঘ্রই তোমাদের জন্যে কর্মমুক্ত হয়ে যাব।   
৩২. অতএব, তোমরা উভয়ে তোমাদের পালনকর্তার কোন্ কোন্ অবদান অস্বীকার করবে?   
৩৩. হে জিন ও মানবকূল, নভোমণ্ডল ও ভূমণ্ডলের প্রান্ত অতিক্রম করা যদি তোমাদের সাধ্যে কুলায়, তবে অতিক্রম কর। কিন্তু ছাড়পত্র ব্যতীত তোমরা তা অতিক্রম করতে পারবে না।   
৩৪. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৩৫. ছাড়া হবে তোমাদের প্রতি অগ্নিস্ফুলিঙ্গ ও ধুম্রকুঞ্জ তখন তোমরা সেসব প্রতিহত করতে পারবে না।   
৩৬. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৩৭. যেদিন আকাশ বিদীর্ণ হবে তখন সেটি রক্তবর্ণে রঞ্জিত চামড়ার মত হয়ে যাবে।   
৩৮. অতএব, তোমরা উভয়ে তোমাদের পালনকর্তার কোন্ অবদানকে অস্বীকার করবে?   
৩৯. সেদিন মানুষ না তার অপরাধ সম্পর্কে জিজ্ঞাসিত হবে, না জিন।   
৪০. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৪১. অপরাধীদের পরিচয় পাওয়া যাবে তাদের চেহারা থেকে; অতঃপর তাদের কপালের চুল ও পা ধরে টেনে নেয়া হবে।   
৪২. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৪৩. এটাই জাহান্নাম, যাকে অপরাধীরা মিথ্যা বলত।   
৪৪. তারা জাহান্নামের অগ্নি ও ফুটন্ত পানির মাঝখানে প্রদক্ষিণ করবে।   
৪৫. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৪৬. যে ব্যক্তি তার পালনকর্তার সামনে পেশ হওয়ার ভয় রাখে, তার জন্যে রয়েছে দু’ টি উদ্যান।   
৪৭. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৪৮. উভয় উদ্যানই ঘন শাখা-পল্লববিশিষ্ট।   
৪৯. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৫০. উভয় উদ্যানে আছে বহমান দুই প্রস্রবন।   
৫১. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৫২. উভয়ের মধ্যে প্রত্যেক ফল বিভিন্ন রকমের হবে।   
৫৩. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৫৪. তারা তথায় রেশমের আস্তরবিশিষ্ট বিছানায় হেলান দিয়ে বসবে। উভয় উদ্যানের ফল তাদের নিকট ঝুলবে।   
৫৫. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৫৬. তথায় থাকবে আনতনয়ন রমনীগন, কোন জিন ও মানব পূর্বে যাদেরকে ব্যবহার করেনি।   
৫৭. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৫৮. প্রবাল ও পদ্মরাগ সদৃশ রমণীগণ।   
৫৯. অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে?   
৬০. সৎকাজের প্রতিদান উত্তম পুরস্কার ব্যতীত কি হতে পারে? 
৬১. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৬২. এই দু'টি ছাড়া আরও দু' টি উদ্যান রয়েছে।   
৬৩. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৬৪. কালোমত ঘন সবুজ।   
৬৫. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৬৬. তথায় আছে উদ্বেলিত দুই প্রস্রবণ।   
৬৭. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৬৮. তথায় আছে ফল-মূল, খর্জুর ও আনার।   
৬৯. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৭০. সেখানে থাকবে সচ্চরিত্রা সুন্দরী রমণীগণ।   
৭১. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৭২. তাঁবুতে অবস্থানকারিণী হুরগণ।   
৭৩. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৭৪. কোন জিন ও মানব পূর্বে তাদেরকে স্পর্শ করেনি।   
৭৫. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে? 
৭৬. তারা সবুজ মসনদে এবং উৎকৃষ্ট মূল্যবান বিছানায় হেলান দিয়ে বসবে।   
৭৭. অতএব, তোমরা উভয়ে তোমাদের পালনকর্তার কোন্ কোন্ অবদানকে অস্বীকার করবে?   
৭৮.  কত পূণ্যময় আপনার পালনকর্তার নাম, যিনি মহিমাময় ও মহানুভব।
